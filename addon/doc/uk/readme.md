# Додаток Wake Speaker для NVDA #

Цей додаток видає білий шум на дуже низькій гучності, щоб динаміки не засинали. Це корисно, якщо у вас є колонки, які переходять у режим сну, коли перестають отримувати аудіопотік, зазвичай для економії енергії.

Авторське право (C) 2023 David CM <dhf360@gmail.com>

Цей пакет поширюється на умовах Стандартної публічної ліцензії GNU версії 2 або новішої.

## Чим цей додаток відрізняється від аналогічних?

Ідея з'явилася після того, як виникла потреба в деяких навушниках Bluetooth, які вимагають, щоб аудіопотік час від часу ставився на паузу, щоб підтримувати режим низької затримки. В іншому випадку затримка збільшується або звук іноді переривається.

Якщо у вас немає такої потреби, ви можете використовувати додаток з його базовим функціоналом. Якщо вам потрібна ця додаткова функція, перевірте налаштування, щоб адаптувати її до ваших потреб.

## Завантажити.
 Остання версія доступна для завантаження [за цим посиланням](https://davidacm.github.io/getlatest/gh/davidacm/WakeSpeaker/?index=1)

## Використання й налаштування.

Коли ви встановите цей додаток, він початково буде активним.

Цей додаток має сценарій для перемикання його стану (увімкнено або вимкнено) без призначеного жесту. Ви можете призначити жести у діалозі «Жести вводу».

Якщо ви хочете змінити деякі функції, перейдіть до налаштувань NVDA, категорія Wake Speaker і налаштуйте будь-який із нижченаведених параметрів:

* Увімкнути Wake Speaker: Вмикає або вимикає функціонал додатка.
* Слухати голосові та звукові сигнали: Початково Увімкнено, ви можете вимкнути цю опцію, якщо у вас виникли проблеми з іншими додатками. Це може статися через те, що цей додаток виправляє деякі функції у ядрі NVDA. Якщо ви вимкнете цю опцію, додаток відтворюватиме білий шум з налаштованою гучністю протягом усього сеансу NVDA, без пауз. Це може вплинути на час автономної роботи вашого аудіопристрою, вимкніть цю опцію про всяк випадок. Щоб зміни набули чинності, необхідно перезапустити NVDA.
Якщо цю опцію вимкнено, наступні опції будуть недоступні: Засинати після, Спробувати призупинити шум після, Довжина паузи.
* Засинати після (секунд): Час до призупинення потоку шуму, який використовується для підтримання аудіовиводу в активному стані. Відлік часу починається з моменту, коли NVDA востаннє видавав голос або звукові сигнали. Початково 60 секунд.
* Гучність шуму: гучність білого шуму, початково 0. Збільшіть її, якщо рівня 0 недостатньо для вашого пристрою виводу.
* Спробувати призупинити шум після (Секунд): цей параметр намагатиметься призупинити аудіо через n секунд, додаток намагатиметься це робити, допоки під час призупинення не буде іншого аудіопотоку NVDA. залиште цей параметр на 0, якщо вам не потрібна ця функція. Якщо ви маєте аудіопотік поза NVDA, наприклад, під час прослуховування музики, призупинення потоку не матиме жодного ефекту.
* Довжина паузи (МС): час у мілісекундах, впродовж якого триває пауза, цей параметр діє, тільки якщо попередній активний.

## Вимоги
  Вам потрібна NVDA 2019.3 чи пізніша.

## Участь, звітування й пожертви

Якщо вам подобається мій проєкт або це програмне забезпечення корисне для вас у повсякденному житті, і ви хотіли б зробити свій внесок, ви можете зробити пожертву такими способами:

* [PayPal.](https://paypal.me/davicm)
* [Ko-fi.](https://ko-fi.com/davidacm)
* [Криптовалюти й інші методи.](https://davidacm.github.io/donations/)

Якщо ви хочете виправити помилки, повідомити про проблеми чи запропонувати нові функції, ви можете зв’язатися зі мною за допомогою: <dhf360@gmail.com>.

  Чи за допомогою репозиторію проєкту на github:
  [Wake Speaker on GitHub](https://github.com/davidacm/WakeSpeaker)

    Ви можете отримати останню версію цього додатка в цьому репозиторії.
